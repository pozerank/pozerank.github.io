---
title:  "Blockchain as a Service-BaaS"
date:   2017-12-27 12:04:23
categories: [blockchain]
tags: [service, distributed, legder, blockchain, bitcoin, nedir, örnek, block, blockchainturk, blockchainturk.net]
image: https://cdn-images-1.medium.com/max/150/1*CZ8sloO2sJRL8hbgI992fQ.png
---

Blockchain kavramı Bitcoin ile birlikte dünyanın gündeminde yerini bulsa da aslında Distributed Ledger kavramı uzunca bir süredir akademik çevrelerde de konuşulan bir konu. Crypto currency konusu ilgileri şu anda üzerinde tutuyor ancak asıl değerli konu büyümekte olan blockchain ekosistemi herhangi bir değer algısının dağıtık olarak saklanabileceği konusunda hemfikir olunması. Bu da blockchaini gelecek günlerde çok farklı örnek uygulamalarla göreceğimiz anlamına geliyor.
![](https://miro.medium.com/max/440/1*CZ8sloO2sJRL8hbgI992fQ.png)


Tabii farklı uygulama alanlarının mevcut olması yavaş yavaş yazılım geliştirme ve startup ekosisteminin dikkatini de buraya çeviriyor. Her gün farklı uygulama örneklerinin lansmanlarını duyduğumuz bir zamandayız, bu da farklı blockchain altyapılarına olan merakı artırıyor. R3 Corda, Hyperledger Fabric, Chain Core, Quorum gibi farklı örnekler ile business ihtiyaçları karşılayan uygulamalar çıkarmak için piyasadaki hazır blockchain altyapısını farklı bakış açılarından sunan örnekler.Bu örneklerin şu an için ortak problemi, henüz gelişmekte olan bir teknolojik kavramlardan bahsettiğimi için yapılandırması, kullanması şu an için nispeten meşakkatli ürünler olması.

Bu sebeplerden bu altyapıları birer servis olarak sunmak bütün cloud platformlarının dikkatini çekti. Sektörün raporlarına önemle takip ettiği ünlü araştırma firması Gartner,  [raporlarında](https://www.gartner.com/smarterwithgartner/a-snapshot-of-an-emerging-blockchain-services-market/) da blockchain servislerine önem vermiş durumda. Şu an için bilinen aktörlerin içerisinde Amazon, Microsoft Azure Blockchain, IBM Bluemix, Deloitte, Oracle ve SAP bulunuyor.

![](https://miro.medium.com/max/800	/1*GTH5stiGuROW4Lt9C8x9sA.png)

**Amazon**, Digital Curreny Group ile yaptığı anlaşma ile AWS üzerinden hizmet sunmayı planlıyor. İlgili yazıya  [buradan](https://www.forbes.com/sites/laurashin/2016/05/02/amazon-steps-up-blockchain-commitment-web-services-partners-with-digital-currency-group/#432f15aa34cd) ulaşabilirsiniz.

[**Microsoft**](https://azure.microsoft.com/tr-tr/solutions/blockchain/) Azure Blockchain; R3, Quorum, Hyperlegder gibi farklı ortaklarından aldığı ürünleri hazır bir servis olarak bulut üzerinden açacak çözümlerle ilerliyor.

**IBM**  Bluemix’in internet sitesi üzerinde enterprise ready blockchain platformunun yakında paylaşılacağı ile ilgili bilgi bulunuyor. IBM bir Linux Foundation projesi olan Hyperledger Fabric’e yakınlığıyla ve verdiği destek ile biliniyor. İlgili sayfaya  [buradan](https://www.ibm.com/cloud/blockchain-platform) ulaşabilirsiniz.

**Deloitte**  Rubix kendi  [sitesinde](http://rubixbydeloitte.com/applications) yine servis olarak blockchaini farklı örneklere yer veriyor.

**Oracle** Hyperledger Fabric’e verdiği destekle biliniyor,  [kendi sayfalarında](https://www.oracle.com/cloud/blockchain/index.html) blockchaini servis olarak sunacakları bilgisi yer alıyor.

**SAP** yine  [kendi sitesinde](https://news.sap.com/sapphire-now-sap-cloud-platform-blockchain-service/)  bir cloud servis olarak bu hizmeti paylaşacağının bilgisini veriyor.

Bütün bu bilgiler ışığında blockchain 3.0 olarak tanımladığımız gündelik hayat uygulamaları ile iç içe olan smart contract yapısı ve arkasında distributed ledger mantığına yapılan yatırımlar çok hızlı bir şekilde artıyor. Elbette zamanla bu teknolojilerin kullanımı kolaylaşacak ve farklı kurumlara yayılmaya başlayacaktır. Kurumlarda yaygınlaşma arttıkça da dağıtık mantık tam adresini bulacak, blockchain uygulamaları aniden hayatımızda daha fazla yer bulmaya başlayacaktır.

Yazılarımızın devamlılığını sağlayabilmemiz için lütfen yorumlarınızı iletmeyi unutmayınız. Ve bizi  [**LinkedIn**](http://linkedin.com/groups/13568839)  ve  [**Facebook’ta**](https://www.facebook.com/blockchainturknet/) takip edin, topluluğumuzun bir parçası olun.