---
title:  "Dağıtık Uygulamalar İçin İşletim Sistemi AragonOS"
date:   2018-02-26 12:04:23
categories: [blockchain]
tags: [sanal, kripto, distributed, legder, blockchain, bitcoin,  blockchainturk, blockchainturk.net]
image: https://cdn-images-1.medium.com/max/150/1*B3whQzJCrXdbHdyIu0-1Dw.png
---

Blockchain uygulamalarının getirdiği yenilikler dünyanın gidişatını değiştirecek seviyede. Hayatımızın her yanını etkileyecek bu gelişmeler sayesinde alışkanlıklarımız da kalıcı şekilde değişecek. Örneğin marketten aldığınız yiyeceğin tohumdan itibaren her anını takip edebilecek tedarik zincirlerini online olarak takip edebileceksiniz. Çünkü Endüstri 4.0 ile birlikte Internet of Things(IoT) cihazları, sensörler yediğiniz domatesin serada hangi nem miktarında büyüdüğünü görebilecek, hangi soğuk hava zinciri araçlarında kaç derecelik havada nakliye edildiğini takip edebileceksiniz. O domates defalarca aracı değiştirse de bütün bu aracıların ortaklaşa veri paylaşacağı ortam tabii ki distributed ledgerlar olacaktır. Yolda araç bozulduysa ve soğuk hava zinciri bozulduysa bunu görebilecek ve markette o ürünü almamayı tercih edebileceksiniz. Bu örnek kulaklarımıza hayal gibi geliyorsa aşağıdaki videoya göz atmanızı önerebilirim

![](https://miro.medium.com/max/400/1*B3whQzJCrXdbHdyIu0-1Dw.png)

Wallmart Supply Chain with Hyperledger

Blockchain örneklerini çoğaltmak gayet mümkün. Ancak bu sistemler beraberlerinde bazı problemlerle birlikte geliyor, en büyüğü ise güvenlik. Güvenliğin sağlanması, yönetim güçlükleri, hız gibi problemleri farklı blockchain örnekleri farklı algoritmalarla çözmeye çalışıyorlar. Bu algoritmaların haricinde sisteme erişenlerin loglanması, sistemin psydonim veya tamamen anonim olmasına göre farklı erişim yönetimleri bile başlı başına çözülmesi gereken birer problem haline gelebiliyor. Rollerin yönetilmesi, erişim kontrol listelerin kontrolü, consensus oylama yapıları, secretların gizleneceği vault yapıları gibi birçok konu sıralanabilir.

Bunlar gibi ihtiyaçlara çözüm getirmeyi hedefleyen tümleşik bir Operating System(işletim sistemi) duyuruldu. Adında her ne kadar OS geçiyor olsa da bir blockchain uygulama geliştirme frameworkü(çatı) olduğunu söylemek daha doğru olur. Audit(denetim), ACL(access control list), Vault(secret management ve kasa hizmetleri), voting(oylama) gibi konularda çözümler sunuyor. Henüz alfa sürüm olarak tanıtılan bu framework ile ilgili detayları  [bu adresten](https://blog.aragon.one/introducing-aragonos-3-0-alpha-the-new-operating-system-for-protocols-and-dapps-348f7ac92cff)  öğrenebilirsiniz.

Bugün distributed uygulamaları geliştirmek her ne kadar zor gibi gözükse de yakın gelecekte bu zorlukların aşılacağının sinyallerini şimdiden görüyoruz. Bu sebeple takipte kalmaya devam edin :) Yeni yazılarda görüşmek üzere…

Yazılarımızın devamlılığını sağlayabilmemiz için lütfen yorumlarınızı iletmeyi unutmayınız. Ve bizi  [**LinkedIn**](http://linkedin.com/groups/13568839)  ve  [**Facebook’ta**](https://www.facebook.com/blockchainturknet/) takip edin, topluluğumuzun bir parçası olun.